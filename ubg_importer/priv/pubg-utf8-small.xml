<?xml version="1.0" encoding="utf-8"?>
<bible>
  <b n="Ks. Rodzaju" s="Rdz" u="rdz" otn="genesis" uu="gen">
    <c n="1">
      <v n="1"> Na początku Bóg stworzył niebo i ziemię. </v>
      <v n="2"> A ziemia była bezkształtna i pusta i ciemność była nad głębią, a Duch Boży unosił się nad wodami. </v>
      <v n="3"> I Bóg powiedział: Niech stanie się światłość. I stała się światłość. </v>
      <v n="4"> Bóg widział, że światłość była dobra. I oddzielił Bóg światłość od ciemności. </v>
      <v n="5"> I nazwał Bóg światłość dniem, a ciemność nazwał nocą. I nastał wieczór i poranek, dzień pierwszy. </v>
      <v n="6"> Potem Bóg powiedział: Niech stanie się firmament pośrodku wód i niech oddzieli wody od wód. </v>
      <v n="7"> I uczynił Bóg firmament, i oddzielił wody, które są pod firmamentem, od wód, które są nad firmamentem. I tak się stało. </v>
      <v n="8"> I Bóg nazwał firmament niebem. I nastał wieczór i poranek, dzień drugi. </v>
      <v n="9"> Potem Bóg powiedział: Niech się zbiorą w jednym miejscu wody, które są pod niebem, i niech się ukaże sucha powierzchnia. I tak się stało. </v>
      <v n="10"> I Bóg nazwał suchą powierzchnię ziemią, a zbiorowisko wód – morzami. I Bóg widział, że to było dobre. </v>
      <v n="11"> Potem Bóg powiedział: Niech ziemia zrodzi trawę, rośliny wydające nasiona i drzewo urodzajne przynoszące owoc według swego rodzaju, którego nasienie będzie w nim na ziemi. I tak się stało. </v>
      <v n="12"> I ziemia wydała trawę, rośliny wydające nasienie według swego rodzaju i drzewo przynoszące owoc, w którym było nasienie według swego rodzaju. I Bóg widział, że to było dobre. </v>
      <v n="13"> I nastał wieczór i poranek, dzień trzeci. </v>
      <v n="14"> Potem Bóg powiedział: Niech się staną światła na firmamencie nieba, by oddzielały dzień od nocy, i niech stanowią znaki, pory roku, dni i lata. </v>
      <v n="15"> I niech będą światłami na firmamencie nieba, aby świeciły nad ziemią. I tak się stało. </v>
      <v n="16"> I Bóg uczynił dwa wielkie światła: światło większe, aby rządziło dniem, i światło mniejsze, aby rządziło nocą, oraz gwiazdy. </v>
      <v n="17"> I Bóg umieścił je na firmamencie nieba, aby świeciły nad ziemią; </v>
      <v n="18"> I żeby rządziły dniem i nocą, i oddzielały światłość od ciemności. I Bóg widział, że to było dobre. </v>
      <v n="19"> I nastał wieczór i poranek, dzień czwarty. </v>
      <v n="20"> Potem Bóg powiedział: Niech wody hojnie wydadzą żywe istoty, a ptactwo niech lata nad ziemią, pod firmamentem nieba. </v>
      <v n="21"> I Bóg stworzył wielkie wieloryby i wszelkie pływające istoty żywe, które hojnie wydały wody, według ich rodzaju oraz wszelkie ptactwo skrzydlate według jego rodzaju. I Bóg widział, że to było dobre. </v>
      <v n="22"> Bóg błogosławił je, mówiąc: Bądźcie płodne i rozmnażajcie się, i wypełniajcie wody morskie, a ptactwo niech się rozmnaża na ziemi. </v>
      <v n="23"> I nastał wieczór i poranek, dzień piąty. </v>
      <v n="24"> Bóg powiedział też: Niech ziemia wyda istoty żywe według swego rodzaju: bydło, zwierzęta pełzające i zwierzęta ziemi według swego rodzaju. I tak się stało. </v>
      <v n="25"> I Bóg uczynił zwierzęta ziemi według swego rodzaju i bydło według swego rodzaju, i wszelkie zwierzęta, które pełzają po ziemi według swego rodzaju. I Bóg widział, że to było dobre. </v>
      <v n="26"> Potem Bóg powiedział: Uczyńmy człowieka na nasz obraz według naszego podobieństwa; niech panuje nad rybami morskimi i ptactwem niebieskim, nad bydłem i całą ziemią oraz nad wszelkimi zwierzętami pełzającymi, które pełzają po ziemi. </v>
      <v n="27"> Stworzył więc Bóg człowieka na swój obraz, na obraz Boga go stworzył; stworzył ich mężczyzną i kobietą. </v>
      <v n="28"> I Bóg błogosławił im. Potem Bóg powiedział do nich: Bądźcie płodni i rozmnażajcie się, napełniajcie ziemię i czyńcie ją sobie poddaną; panujcie nad rybami morskimi i nad ptactwem niebieskim, i nad wszelkimi zwierzętami, które poruszają się po ziemi. </v>
      <v n="29"> I Bóg powiedział: Oto dałem wam wszelkie rośliny wydające z siebie nasienie, które są na powierzchni całej ziemi, i wszelkie drzewo mające owoc drzewa, wydające z siebie nasienie – będą one dla was pokarmem. </v>
      <v n="30"> I wszelkim zwierzętom ziemi, i wszelkiemu ptactwu niebieskiemu, i wszystkiemu, co pełza po ziemi i ma w sobie życie, pokarmem będą wszelkie rośliny zielone. I tak się stało. </v>
      <v n="31"> I Bóg widział wszystko, co uczynił, a było to bardzo dobre. I nastał wieczór i poranek, dzień szósty. </v>
    </c>
    <c n="2">
      <v n="1"> Tak ukończone zostały niebiosa i ziemia oraz wszystkie ich zastępy. </v>
      <v n="2"> W siódmym dniu Bóg ukończył swe dzieło, które uczynił; i odpoczął siódmego dnia od wszelkiego swego dzieła, które stworzył. </v>
      <v n="3"> I Bóg błogosławił siódmy dzień, i poświęcił go, bo w nim odpoczął od wszelkiego swego dzieła, które Bóg stworzył i uczynił. </v>
      <v n="4"> Takie są dzieje stworzenia niebios i ziemi w dniu, w którym PAN Bóg uczynił ziemię i niebiosa; </v>
      <v n="5"> Wszelkie krzewy polne, zanim były na ziemi, i wszelkie rośliny polne, nim wzeszły. Bo PAN Bóg jeszcze nie spuścił deszczu na ziemię i nie było człowieka, który by uprawiał ziemię. </v>
      <v n="6"> Ale z ziemi wychodziła para, która nawilżała całą powierzchnię ziemi. </v>
      <v n="7"> Wtedy PAN Bóg ukształtował człowieka z prochu ziemi i tchnął w jego nozdrza tchnienie życia. I człowiek stał się żywą duszą. </v>
      <v n="8"> PAN Bóg zasadził też ogród w Edenie, na wschodzie, i umieścił tam człowieka, którego ukształtował. </v>
      <v n="9"> I wywiódł PAN Bóg z ziemi wszelkie drzewa miłe dla oka i których owoce były dobre do jedzenia oraz drzewo życia pośrodku ogrodu i drzewo poznania dobra i zła. </v>
      <v n="10"> A z Edenu wypływała rzeka, aby nawadniać ogród; i stamtąd dzieliła się na cztery główne rzeki. </v>
      <v n="11"> Nazwa pierwszej – Piszon; to ta, która okrąża całą ziemię Chawila, gdzie znajduje się złoto. </v>
      <v n="12"> A złoto tej ziemi jest wyborne. Tam też jest bdellium i kamień onyksowy. </v>
      <v n="13"> Nazwa drugiej rzeki – Gichon; ta okrąża całą ziemię Kusz. </v>
      <v n="14"> Nazwa zaś trzeciej rzeki – Chiddekel; płynie ona na wschód ku Asyrii. A czwarta rzeka to Eufrat. </v>
      <v n="15"> PAN Bóg wziął więc człowieka i umieścił go w ogrodzie Eden, aby go uprawiał i strzegł. </v>
      <v n="16"> I rozkazał PAN Bóg człowiekowi: Możesz jeść do woli z każdego drzewa ogrodu; </v>
      <v n="17"> Ale z drzewa poznania dobra i zła jeść nie będziesz, bo tego dnia, kiedy zjesz z niego, na pewno umrzesz. </v>
      <v n="18"> PAN Bóg powiedział też: Niedobrze, by człowiek był sam; uczynię mu odpowiednią dla niego pomoc. </v>
      <v n="19"> I ukształtował PAN Bóg z ziemi wszelkie zwierzęta polne i wszelkie ptactwo niebieskie, i przyprowadził je do Adama, aby zobaczyć, jak je nazwie; a jak Adam nazwał każdą istotę żywą, taka była jej nazwa. </v>
      <v n="20"> I Adam nadał nazwy wszelkiemu bydłu i ptactwu niebieskiemu, i wszelkim zwierzętom polnym. Dla Adama jednak nie znalazła się pomoc odpowiednia dla niego. </v>
      <v n="21"> Wtedy PAN Bóg zesłał głęboki sen na Adama; a gdy zasnął, wyjął jedno z jego żeber i zapełnił ciałem miejsce po nim. </v>
      <v n="22"> I z tego żebra, które PAN Bóg wyjął z Adama, utworzył kobietę i przyprowadził ją do Adama. </v>
      <v n="23"> I Adam powiedział: To teraz jest kość z moich kości i ciało z mojego ciała; dlatego będzie nazwana kobietą, bo z mężczyzny została wzięta. </v>
      <v n="24"> Dlatego opuści mężczyzna swojego ojca i swoją matkę i połączy się ze swoją żoną, i będą jednym ciałem. </v>
      <v n="25"> I oboje, Adam i jego żona, byli nadzy, a nie wstydzili się. </v>
    </c>
    <c n="3">
      <v n="1"> A wąż był bardziej przebiegły niż wszystkie zwierzęta polne, które PAN Bóg uczynił. Powiedział on do kobiety: Czy Bóg rzeczywiście powiedział: Nie wolno wam jeść ze wszystkich drzew tego ogrodu? </v>
      <v n="2"> I kobieta odpowiedziała wężowi: Możemy jeść owoce z drzew tego ogrodu; </v>
      <v n="3"> Ale o owocu drzewa, które jest pośrodku ogrodu, Bóg powiedział: Nie będziecie z niego jeść ani go dotykać, abyście nie umarli. </v>
      <v n="4"> I wąż powiedział do kobiety: Na pewno nie umrzecie; </v>
      <v n="5"> Ale Bóg wie, że tego dnia, gdy z niego zjecie, otworzą się wasze oczy i będziecie jak bogowie znający dobro i zło. </v>
      <v n="6"> A gdy kobieta spostrzegła, że owoc drzewa był dobry do jedzenia i miły dla oka, a drzewo godne pożądania dla zdobycia wiedzy, wzięła z niego owoc i zjadła; dała też swemu mężowi, który był z nią; i on zjadł. </v>
      <v n="7"> I otworzyły się im obojgu oczy i poznali, że są nadzy. Spletli więc liście figowe i zrobili sobie przepaski. </v>
      <v n="8"> Wtedy usłyszeli głos PANA Boga chodzącego po ogrodzie w powiewie dziennym. I Adam, i jego żona ukryli się przed obliczem PANA Boga wśród drzew ogrodu. </v>
      <v n="9"> I PAN Bóg zawołał na Adama, i zapytał go: Gdzie jesteś? </v>
      <v n="10"> On odpowiedział: Usłyszałem twój głos w ogrodzie i zląkłem się, gdyż jestem nagi, i ukryłem się. </v>
      <v n="11"> Bóg zapytał: Kto ci powiedział, że jesteś nagi? Czy zjadłeś z drzewa, z którego zakazałem ci jeść? </v>
      <v n="12"> Adam odpowiedział: Kobieta, którą mi dałeś, aby była ze mną, ona dała mi z tego drzewa i zjadłem. </v>
      <v n="13"> PAN Bóg zapytał kobietę: Co zrobiłaś? I odpowiedziała kobieta: Wąż mnie zwiódł i zjadłam. </v>
      <v n="14"> Wtedy PAN Bóg powiedział do węża: Ponieważ to uczyniłeś, będziesz przeklęty wśród wszelkiego bydła i wśród wszelkich zwierząt polnych. Na brzuchu będziesz się czołgać i proch będziesz jeść po wszystkie dni swego życia. </v>
      <v n="15"> I wprowadzę nieprzyjaźń między tobą a kobietą, między twoim potomstwem a jej potomstwem. Ono zrani ci głowę, a ty zranisz mu piętę. </v>
      <v n="16"> A do kobiety powiedział: Wielce pomnożę twoje cierpienia i twoje poczęcia, w bólu będziesz rodzić dzieci. Twoje pragnienie będzie ku twemu mężowi, a on będzie nad tobą panować. </v>
      <v n="17"> Do Adama zaś powiedział: Ponieważ usłuchałeś głosu swojej żony i zjadłeś z drzewa, o którym ci przykazałem, mówiąc: Nie będziesz z niego jadł – przeklęta będzie ziemia z twego powodu, w trudzie będziesz z niej spożywać po wszystkie dni twego życia. </v>
      <v n="18"> Ona będzie ci rodzić ciernie i oset i będziesz spożywał rośliny polne. </v>
      <v n="19"> W pocie czoła będziesz spożywał chleb, aż wrócisz do ziemi, gdyż z niej zostałeś wzięty. Bo jesteś prochem i w proch się obrócisz. </v>
      <v n="20"> I Adam nadał swojej żonie imię Ewa, bo ona była matką wszystkich żyjących. </v>
      <v n="21"> I PAN Bóg sporządził dla Adama i jego żony odzienie ze skór i przyodział ich. </v>
      <v n="22"> Wtedy PAN Bóg powiedział: Oto człowiek stał się jak jeden z nas, znający dobro i zło. Wygnajmy go więc, aby nie wyciągnął swej ręki i nie wziął z drzewa życia, by jeść i żyć na wieki. </v>
      <v n="23"> PAN Bóg wydalił go więc z ogrodu Eden, aby uprawiał ziemię, z której został wzięty. </v>
      <v n="24"> Tak wygnał człowieka i postawił na wschód od ogrodu Eden cherubinów i płomienisty miecz obracający się we wszystkie strony, aby strzegły drogi do drzewa życia. </v>
    </c>
    <c n="4">
      <v n="1"> Potem Adam obcował ze swoją żoną Ewą, a ta poczęła i urodziła Kaina. I powiedziała: Otrzymałam mężczyznę od PANA. </v>
      <v n="2"> I urodziła jeszcze jego brata Abla. Abel był pasterzem owiec, a Kain był rolnikiem. </v>
      <v n="3"> Z biegiem czasu zdarzyło się, że Kain przyniósł PANU ofiarę z plonów ziemi. </v>
      <v n="4"> Także Abel przyniósł z pierworodnych swej trzody i z ich tłuszczu. A PAN wejrzał na Abla i jego ofiarę. </v>
      <v n="5"> Lecz na Kaina i jego ofiarę nie wejrzał. Kain rozgniewał się bardzo i spochmurniała jego twarz. </v>
      <v n="6"> Wtedy PAN zapytał Kaina: Dlaczego się rozgniewałeś? Czemu spochmurniała twoja twarz? </v>
      <v n="7"> Jeśli będziesz dobrze czynił, czy nie zostaniesz wywyższony? A jeśli nie będziesz dobrze czynił, grzech leży u drzwi; a do ciebie będzie jego pragnienie, a ty będziesz nad nim panować. </v>
      <v n="8"> I Kain rozmawiał ze swoim bratem Ablem. A gdy byli na polu, Kain powstał przeciwko swemu bratu Ablowi i zabił go. </v>
      <v n="9"> Wtedy PAN zapytał Kaina: Gdzie jest twój brat Abel? On odpowiedział: Nie wiem. Czy ja jestem stróżem mego brata? </v>
      <v n="10"> Bóg zapytał: Cóż uczyniłeś? Głos krwi twego brata woła do mnie z ziemi. </v>
    </c>
  </b>
</bible>
